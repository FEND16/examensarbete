# PM
> Presentation av projektidé, skriftligt och muntligt
> 
> **Omfång: 1-2 sidor**
> 
> **Times New Roman / 12pt / 1.5 radavstånd**


Förslaget till projektidé ska presenteras i form av ett _pm_, **omfång 1–2 sidor**. Detta ska lämnas in via studentportalen samt presenteras i smågrupper den **8/2**.

Pm:et ska kortfattat beskriva din projektidé så att läsaren ska kunna bedöma dess genomförbarhet och relevans. Även om du ännu är osäker på ditt ämnesval är det därför viktigt att vara så utförlig och precis som möjligt. Tänk över följande punkter när du ska presentera din idé:
* __Ämnet och utgångspunkter för ämnesvalet__: bakgrunden till ämnet samt en formulering av det problem som ligger till grund för detta ämnesval. Ska du/ni göra ett projekt som t.ex. hanterar bitcoin måste ni även förklara vad just bitcoin är för något.
* __Redan existerande produkter och rådande uppfattning__. Vad finns redan skrivet om ditt ämne? Vilka är de rådande uppfattningarna om det problem du vill behandla? Vilka produkter/tjänster gör redan det du har siktat in dig på?
* __Metoder och verktyg__. Vilka verktyg skulle kunna användas till detta projekt och varför är dessa verktyg ett bra val?


En viktig fråga som aktualiseras i pm:et gäller undersökningens genomförbarhet. Kommer du hinna färdigställa projektet under utsatt tid? Ju noggrannare du tänker över ämnet från början desto lättare kommer arbetet att gå.

### Frågor att förhålla sig till
* Vad löser din applikation/bibliotek/plugin för problem?
* Finns det redan existerande alternativ?
    * Om ja, vad gör ditt projekt bättre än konkurrenterna?
    * Användarperspektiv: varför vill jag som användare ha din _"produkt"_?
* Hur ska du skapa denna applikation/bibliotek/plugin?
    * Vilka verktyg ska användas i processen?
    * Har du kollat upp alternativa verktyg? Ska du bygga en applikation, har du jämfört olika ramverk för att välja det som är mest lämpat för applikationen eller har du bara valt det du kan?

## Presentation

Ni kommer att få presentera er idé i smågrupper för varandra under lektionstillfället den **8/2** utifrån det pm ni har skrivit.

## Inlämning

* **Lämnas in på studentportalen: 7/2 16.00**
* **Lämnas in enbart som `.pdf`**
* **Lämnas in enligt namnmönstret**
```
förnamn_efternamn_pm.pdf
```
